<!DOCTYPE html>
<html>
 <head>
  <title>Autofirma</title>
  <meta http-equiv="Content-type" content="text/html;charset=UTF-8">
  <meta name="KEYWORDS" content="ziurtagiria, OCSP, baieztapena, berrsinadura, mankomunatua">
  <meta name="description" content="Egindako sinadura baten xehetasunak erakutsi.">
 </head>
 <body> 
  <h3>Egindako sinaduraren edo sinaduren xehetasunen pantaila</h3>
  <p>Sinatze-eragiketa bat amaitu ondoren, eragiketaren emaitzari buruzko informazioa duen pantaila bistaratzen da.</p>
  <p align="center"><img src="../gfx/pantalladetalle_mini.png" alt="Dokumentu bakarra sinatzen denean egindako sinadurari buruzko informazioa duen pantaila"> <img src="../gfx/pantalladetalle2_mini.png" alt="Dokumentu asko sinatzen direnean egindako sinaduren zerrenda duen pantaila"></p>
  <p>Sinadurari buruzko informazio gehiago nahi izanez gero, <u> Sinaduraren xehetasunak </u> esteka saka daiteke, eta horri buruzko informazioa duen elkarrizketa bat agertuko da:</p>
  <p align="center"><img src="../gfx/pantalladetallesfirma.png" alt="Sinadurari buruzko informazio hedatua duen pantaila"></p>
  <p>Pantaila hori hiru ataletan banatzen da:</p>
  <p><b> Sinatutako fitxategiari edo irteera-direktorioari buruzko informazioa </b> Sinatutako fitxategiaren ibilbide osoa <br/> bistaratzen da (bide hori saguaren eskuineko botoiarekin kopia dezakezu) edo irteera-direktorioarena. PDF dokumentu baten PAdES sinadura egin bada, botoi bat agertuko da sinatutako dokumentua sisteman lehenetsitako aplikazioarekin irekitzeko.</p>
  <p><b> Sinadurak egiteko erabilitako ziurtagiriari buruzko informazioa </b> Ziurtagiria ikus <br/> daiteke (sistema eragilearen aplikazio lehenetsiaren bidez) hiperestekak sakatuta.</p>
  <p><b> Sinadurari edo egindako sinadura-multzoari buruzko informazio zehatza. </b> Dokumentu bat sinatuz <br/> gero, gutxienez puntu hauek bistaratzen dira zuhaitz-egitura baten bidez:</p>
  <ul>
   <li>Sinaduraren formatua: CAdES, PAdES, XAdES, Faktura-e, OOXML edo ODF.</li>
   <li>Sinatutako datuak: Datuak sinaduran bertan sartuta dauden adierazten du, eta, hala badaude, haietara sartzeko aukera ematen du.</li>
   <li>Sinadura-zuhaitza: Dokumentuan aurkitutako sinaduren egitura hierarkikoa. Horietako bakoitzerako erabilitako ziurtagiria ikusteko, sakatu dagokion esteka.</li>
  </ul>
  <p>Zuhaitzeko elementu batetik bestera mugitzeko, teklatuko kurtsoreak erabil daitezke.</p>
  <p>Fitxategi bat baino gehiago sinatu badira, sortutako fitxategien, haien tamainaren eta emaitzaren zerrenda bistaratuko da. Sortu ezin izan diren sinaduren kasuan, sarrera-fitxategiaren bidea bistaratuko da. Zerrendako sinadura baten gainean bi aldiz klik egin dezakezu, informazio xehatura sartzeko.</p>
 </body>
</html>